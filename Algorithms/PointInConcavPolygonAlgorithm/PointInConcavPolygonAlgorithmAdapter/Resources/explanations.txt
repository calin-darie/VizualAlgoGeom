Algoritmul foloseşte o linie orizontală ce trece prin punctul căutat şi numără intersecţiile cu laturile poligonului la stânga punctului. Dacă numărul de intersecţii este impar, atunci punctul este interior, altfel e exterior. 
Cazurile degenerate cum ar fi suprapunerea cu o latură orizontală sau cu un vârf al poligonului se rezolvă ignorând laturile orizontale şi intersecţiile cu capetele inferioare ale laturilor.
Algoritmul are complexitatea O(n).